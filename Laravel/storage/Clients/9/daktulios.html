<b>Ισχύουν οι εξής περιορισμοί της κυκλοφορίας:</b>
Από 30 Σεπτεμβρίου έως και 17 Ιουλίου για τις ημέρες Δευτέρα έως Πέμπτη κατά τις ώρες 07.00 έως 20.00 και για την Παρασκευή από 07.00 έως 
15.00, επιτρέπεται μόνο η εκ περιτροπής κυκλοφορία των επιβατηγών αυτοκινήτων ιδιωτικής χρήσης και των φορτηγών αυτοκινήτων ιδιωτικής χρήσης 
με μέγιστη αποδεκτή μάζα φορτωμένου οχήματος (ΜΑΜΦΟ) μέχρι 2.200 χιλιάδων χιλιογράμμων, με βάση το τελευταίο ψηφίο του αριθμού κυκλοφορίας τους, ως εξής:
Τις άρτιες (ζυγές) ημερομηνίες κυκλοφορούν τα επιβατηγά αυτοκίνητα ιδιωτικής χρήσης και τα φορτηγά αυτοκίνητα ιδιωτικής χρήσης με μέγιστη 
αποδεκτή μάζα φορτωμένου οχήματος (ΜΑΜΦΟ) μέχρι 2.200 χιλιάδων χιλιογράμμων, που ο αριθμός κυκλοφορίας τους τελειώνει σε 0, 2, 4, 6 και 8 (δηλαδή σε ζυγό αριθμό).
Τις περιττές (μονές) ημερομηνίες κυκλοφορούν τα επιβατηγά αυτοκίνητα ιδιωτικής χρήσης και τα φορτηγά αυτοκίνητα ιδιωτικής χρήσης με μέγιστη 
αποδεκτή μάζα φορτωμένου οχήματος (ΜΑΜΦΟ) μέχρι 2.200 χιλιάδων χιλιογράμμων, που ο αριθμός κυκλοφορίας τους τελειώνει σε 1, 3, 5, 7 και 9 (δηλαδή σε μονό αριθμό).
Στις οριακές λεωφόρους και οδούς του δακτυλίου δεν ισχύουν τα παραπάνω μέτρα περιορισμού της κυκλοφορίας.
Τα μέτρα δεν ισχύουν τις επίσημες αργίες, καθώς και τις ημέρες που πραγματοποιείται απεργία των εργαζομένων σε όλα τα Μέσα Μαζικής Μεταφοράς.
Εφόσον συντρέχουν ειδικοί λόγοι, τα μέτρα μπορούν να αρθούν με απόφαση του Υπουργού Εσωτερικών.
<br><br>
<b>Από τους περιορισμούς του δακτυλίου εξαιρούνται:</b><br>
<b>α.</b> Τα οχήματα που αναφέρονται στην παρ. 1 εδ. α΄ και β΄ της 16229/2012 (1467 Β΄/3-5-2012) κοινής υπουργικής απόφασης.<br>
<b>β.</b> Τα αυτοκίνητα υβριδικής τεχνολογίας.<br>
<b>γ.</b> Αυτοκίνητα κρατικών υπηρεσιών, Ο.Τ.Α, Οργανισμών ή επιχειρήσεων κοινής ωφέλειας με ειδικούς αριθμούς κυκλοφορίας ή με εμφανή σήματα των Υπηρεσιών αυτών
<br>
<b>δ.</b> Το αυτοκίνητο του επικεφαλής κάθε ξένης αποστολής, καθώς και τα αυτοκίνητα των Προξένων, εφ’ όσον αυτοί εκπροσωπούν τη χώρα τους
στην Ελλάδα.
<br>
<b>ε.</b> Αυτοκίνητα με ξένες πινακίδες Ελλήνων του εξωτερικού και ξένων επισκεπτών της Xώρας για τις πρώτες σαράντα (40) ημέρες της παραμονής τους στην Ελλάδα. Η υπαγωγή των εν λόγω αυτοκινήτων στις διατάξεις του παρόντος, γίνεται με βάση το τελευταίο αριθμητικό ψηφίο του αριθμού κυκλοφορίας τους.
Επίσης αυτοκίνητα μισθωμένα από ξένους επισκέπτες της Xώρας και Έλληνες μόνιμους κατοίκους του εξωτερικού για το ίδιο χρονικό διάστημα, τα
οποία δύνανται να μεταφέρονται με μέριμνα της επιχείρησης στον τόπο παράδοσης ή παραλαβής (αεροδρόμια, λιμάνια, ξενοδοχεία κ.λπ.) υπό την
προϋπόθεση ότι θα υπάρχει στο αυτοκίνητο αντίγραφο του αντίστοιχου μισθωτηρίου συμβολαίου.
<br>
<b>στ.</b> Αυτοκίνητα ιατρών, τα οποία φέρουν το ειδικό σήμα του οικείου Ιατρικού Συλλόγου με μόνο επιβάτη τον ίδιο, όπως θα αποδεικνύεται από την 
ιατρική ταυτότητα, για εξυπηρέτηση επειγόντων περιστατικών.
<br>
<b>ζ.</b> Αυτοκίνητα αναπήρων πολέμου, τα οποία φέρουν ειδικές κρατικές πινακίδες κυκλοφορίας, εφ’ όσον οδηγούνται από τους ίδιους τους ανάπηρους
 ή τους μεταφέρουν.
<br>
<b>η.</b> Επιβατηγά αυτοκίνητα, τα οποία είναι ειδικά διασκευασμένα ή αυτόματα για τη μεταφορά πολιτικών αναπήρων εφ’ όσον οδηγούνται από τους
ίδιους τους ανάπηρους ή τους μεταφέρουν, με την προϋπόθεση ότι ο ανάπηρος θα είναι εφοδιασμένος με σχετική βεβαίωση των αρμόδιων
Διευθύνσεων των Ο.Τ.Α. της Χώρας, στην οποία θα αναφέρεται ο αριθμός κυκλοφορίας του αυτοκινήτου.
<br>
<b>θ.</b> Αυτοκίνητα που μεταφέρουν ασθενείς που χρειάζονται συχνή θεραπεία (π.χ. νεφροπαθείς, καρκινοπαθείς, άτομα με πολιομυελίτιδα ή Άτομα με 
Αναπηρίες), εφ’ όσον μεταφέρουν τα ανωτέρω άτομα, με την προϋπόθεση ότι οι ασθενείς θα έχουν εφοδιαστεί με σχετική βεβαίωση των αρμοδίων
Διευθύνσεων των Περιφερειών της Χώρας.
Η βεβαίωση θα χορηγείται στους ενδιαφερόμενους από τις αρμόδιες Διευθύνσεις Κοινωνικής Πρόνοιας των Περιφερειών, κατόπιν ανάλογης
βεβαίωσης του Νοσηλευτικού Ιδρύματος στο οποίο υποβάλλεται σε θεραπεία ο ασθενής και όπου θα αναγράφεται η διάρκεια και η συχνότητα της 
απαιτούμενης θεραπείας, και ο αριθμός κυκλοφορίας του αυτοκινήτου.
<br>
<b>ι.</b> Αυτοκίνητα μεταφοράς φαρμάκων, ή αγγειοκαρδιοχειρουργικών υλικών, ή υλικών οστεοσυνθέσεως, ή ανταλλακτικών τεχνητών νεφρών, ή
βιολογικών υγρών ασθενών, με μόνιμα εμφανή σήματα της επιχείρησης και εφ’ όσον μεταφέρουν τα πιο πάνω υλικά.
Η παραπάνω χρήση πρέπει να αποδεικνύεται από σχετική ένδειξη στην άδεια κυκλοφορίας του οχήματος.
<br>
<b>ια.</b> Μέχρι εκατό (100) αυτοκίνητα για κάθε ημερήσια εφημερίδα των Αθηνών που ευρίσκεται εντός του δακτυλίου και μέχρι εξήντα (60) για εκτός,
μέχρι δέκα πέντε (15) αυτοκίνητα για κάθε ημερήσια εφημερίδα της Θεσσαλονίκης, μέχρι τέσσερα (4) αυτοκίνητα για κάθε ημερήσια εφημερίδα του 
Πειραιά και των επαρχιών, μέχρι πέντε (5) αυτοκίνητα για κάθε αθλητική εφημερίδα, για την κάλυψη εκτάκτων αναγκών πληροφόρησης ύστερα από 
έγγραφο του Διευθυντή των εφημερίδων αυτών.
Μέχρι είκοσι πέντε (25) αυτοκίνητα των εβδομαδιαίων εφημερίδων της Αθήνας, και μέχρι τέσσερα (4) της υπόλοιπης Ελλάδας, μέχρι οκτώ (8)
αυτοκίνητα των εβδομαδιαίων ειδησεογραφικών περιοδικών της Αθήνας, και μέχρι τέσσερα (4) της υπόλοιπης Ελλάδας, και μέχρι τέσσερα (4)
αυτοκίνητα των εβδομαδιαίων ειδησεογραφικών οικονομικών περιοδικών, για την κάλυψη εκτάκτων αναγκών πληροφόρησης ύστερα από 
έγγραφο του Διευθυντή των εφημερίδων και περιοδικών αυτών.
Μέχρι είκοσι τέσσερα (24) αυτοκίνητα για το Διοικητικό Συμβούλιο της ΕΣΗΕΑ και ΠΟΕΣΥ ύστερα από έγγραφο του Προέδρου τους.
<br>
<b>ιβ.</b> Δύο (2) αυτοκίνητα για κάθε αεροπορική εταιρεία, η ύπαρξη της οποίας θα αποδεικνύεται από σχετική κατάσταση της Υπηρεσίας Πολιτικής 
Αεροπορίας.
<br>
<b>ιγ.</b> Μέχρι δέκα (10) αυτοκίνητα του Πρακτορείου Εφημερίδων και Περιοδικών «ΑΡΓΟΣ Α.Ε.», μέχρι δέκα (10) αυτοκίνητα του Πρακτορείου 

Εφημερίδων και Περιοδικών, «ΕΥΡΩΠΗ Α.Ε. πρακτορεύσεως και διανομής ημερήσιου και περιοδικού τύπου», μέχρι δέκα (10) αυτοκίνητα του 

Αθηναϊκού Πρακτορείου Ειδήσεων και μέχρι πέντε (5) αυτοκίνητα του Μακεδονικού Πρακτορείου Ειδήσεων.
<br>
<b>ιδ.</b> Μέχρι δέκα δεκαπέντε (15) αυτοκίνητα για την Τράπεζα της Ελλάδος, μέχρι εννέα (9) αυτοκίνητα για την Εθνική Τράπεζα, μέχρι οκτώ (8) 

αυτοκίνητα για κάθε άλλη Τράπεζα, ύστερα από έγγραφο των κεντρικών Διοικήσεων αυτών, και μέχρι τέσσερα (4) αυτοκίνητα για την Ένωση 

Ελληνικών Τραπεζών
<br>
<b>ιε.</b> Αυτοκίνητα των Κομμάτων που εκπροσωπούνται στην Ελληνική Βουλή ως εξής:

Μέχρι διακόσια (200) αυτοκίνητα για το πρώτο πολιτικό κόμμα, μέχρι εκατό τριάντα (130) για το δεύτερο, μέχρι σαράντα (40) για το τρίτο, μέχρι 

τριάντα τρία (33) για το τέταρτο, μέχρι είκοσι πέντε (25) για το πέμπτο, μέχρι είκοσι (20) για το έκτο, μέχρι δέκα τρία (13) για το έβδομο και πέραν 

αυτού.

Αυτοκίνητα των Κομμάτων που εκπροσωπούνται στο Ευρωπαϊκό Κοινοβούλιο ως εξής:

Μέχρι τριάντα (30) αυτοκίνητα για το πρώτο πολιτικό κόμμα, μέχρι είκοσι (20) για το δεύτερο, μέχρι έξι (6) για το τρίτο, μέχρι πέντε (5) για 

το τέταρτο, μέχρι τέσσερα (4) για το πέμπτο, μέχρι τρία (3) για το έκτο, μέχρι δύο (2) για το έβδομο και πέραν 

αυτού.

Μέχρι τρία (3) αυτοκίνητα για κάθε Βουλευτή ή Ευρωβουλευτή, μέχρι δέκα πέντε (15) για τις ανάγκες των γραφείων Υπουργών και Υφυπουργών,

μέχρι πέντε (5) για τις ανάγκες των γραφείων Γενικών Γραμματέων και Ειδικών Γραμματέων.

Ένα αυτοκίνητο (1) για κάθε τέως βουλευτή που δεν εξελέγη στις τελευταίες εκλογές, εφόσον αυτές έγιναν στην ίδια χρονιά που ισχύει ο δακτύλιος.

Μέχρι εξήντα πέντε (65) αυτοκίνητα για τις ανάγκες των γραφείων της Βουλής των Ελλήνων, που καθορίζεται ύστερα από έγγραφο του Προέδρου 

της και μέχρι τριάντα (30) αυτοκίνητα για τις ανάγκες των γραφείων της Προεδρίας της Δημοκρατίας.

Μέχρι τρία (3) αυτοκίνητα για τις ανάγκες κάθε πρώην Προέδρου της Δημοκρατίας, πρώην Πρωθυπουργού και πρώην Προέδρου της Βουλής των Ελλήνων.
<br>
<b>ιστ.</b> Μέχρι σαράντα (40) αυτοκίνητα για την Ένωση Ανταποκριτών Ξένου Τύπου, εφ’ όσον οδηγούνται από ξένο ανταποκριτή.
<br>
<b>ιζ.</b> Μέχρι τριάντα (30) αυτοκίνητα για την Ελληνική Ραδιοφωνία Τηλεόραση, μέχρι δέκα πέντε (15) αυτοκίνητα για κάθε ραδιοφωνικό σταθμό που 

λειτουργεί νόμιμα και εδρεύει εντός του Δακτυλίου, μέχρι δέκα (10) αυτοκίνητα για κάθε ραδιοφωνικό σταθμό που λειτουργεί νόμιμα και εδρεύει 

εκτός του Δακτυλίου, μέχρι τριάντα (30) αυτοκίνητα για κάθε τηλεοπτικό σταθμό που λειτουργεί νόμιμα και εδρεύει εντός του δακτυλίου και μέχρι 

είκοσι ένα (21) αυτοκίνητα για εκτός, και μέχρι είκοσι τρία (23) αυτοκίνητα για τη Γενική Γραμματεία Ενημέρωσης και Επικοινωνίας για την κάλυψη των αναγκών τους. 
<br>
<b>ιη.</b> Μέχρι τρία (3) αυτοκίνητα για την Ένωση Ανταποκριτών Ελληνικού Τύπου του Εξωτερικού.
<br>
<b>ιθ.</b> Ειδικά αυτοκίνητα χρηματαποστολών, η χρήση των οποίων θα προκύπτει από ένδειξη που θα αναγράφεται στην άδεια κυκλοφορίας του οχήματος.
<br>
<b>κ.</b> Μέχρι τριάντα πέντε (35) αυτοκίνητα των φυσιοθεραπευτών του Υποκαταστήματος ΙΚΑ Αθήνας για την εκτέλεση υπηρεσίας. Επίσης μέχρι είκοσι 

(20) αυτοκίνητα των φυσιοθεραπευτών ελευθέρων επαγγελματιών, που δεν διατηρούν εργαστήριο, ούτε είναι υπάλληλοι Νοσοκομείου ή άλλου 

Ιδρύματος και προσφέρουν τις υπηρεσίες τους σε κατάκοιτους, εφ’ όσον επιβαίνουν μόνοι στα αυτοκίνητά τους, με βάση πίνακα που θα υποβάλλει 

στην Διεύθυνση Τροχαίας Αττικής το Δ.Σ. του Πανελληνίου Συλλόγου Φυσιοθεραπευτών.
<br>
<b>κα.</b> Μέχρι τρία (3) αυτοκίνητα της Γ.Σ.Ε.Ε. μέχρι τρία (3) αυτοκίνητα της ΓΕΣΕΒΕ, μέχρι τρία (3) αυτοκίνητα της ΑΔΕΔΥ και μέχρι δύο (2) αυτοκίνητα του Ε.Κ.Α.
<br>
<b>κβ.</b> Από δώδεκα (12) αυτοκίνητα για την Εθνική Ένωση Φωτορεπόρτερ Ελλάδος, για την Ένωση Νέων Ελλήνων Φωτορεπόρτερ, για την Ένωση 

Φωτοειδησεογράφων Ελλάδος και για την Πανελλαδική Ένωση Φωτοειδησεογράφων, για επαγγελματικές ανάγκες των μελών της, με πίνακες που 

θα υποβάλλουν στη Διεύθυνση Τροχαίας Αττικής μόνο τα Δ.Σ. των Ενώσεών τους.
<br>
<b>κγ.</b> Τα εκπαιδευτικά αυτοκίνητα των επαγγελματιών εκπαιδευτών οδηγών αυτοκινήτων που η επαγγελματική τους έδρα βρίσκεται μέσα στα όρια 

του δακτυλίου της παρ. 1 της παρούσας απόφασης.
<br>
<b>κδ.</b> Τα αυτοκίνητα των εν ενεργεία δικαστικών, των οποίων η έδρα της εργασίας τους ή η κατοικία τους ευρίσκεται εντός των ορίων του δακτυλίου, 

και εφ’ όσον οδηγούνται από τους ίδιους.
<br>
<b>κε.</b> Αυτοκίνητα μονίμων κατοίκων της περιοχής, που περικλείεται από τα όρια του δακτυλίου.

Οι δικαιούχοι θα πρέπει να εφοδιαστούν με ειδική κάρτα εισόδου-εξόδου.

Η ειδική κάρτα χορηγείται από τις αρμόδιες υπηρεσίες του Δήμου Αθηναίων.

Τα αυτοκίνητα αυτά για την έξοδό τους από τον δακτύλιο και την είσοδό τους σε αυτόν, θα κινούνται μόνο μέσα σε προκαθορισμένη ζώνη του 

δακτυλίου, αναλόγως του τόπου κατοικίας του κατόχου, χρησιμοποιώντας τη συντομότερη διαδρομή από και προς την κατοικία του ιδιοκτήτη.

Οι ζώνες αυτές είναι οι εξής:
<br>
<b>Α Ζώνη:</b> Η περιοχή που περικλείεται από τις λεωφόρους και οδούς: Λ. Αλεξάνδρας – Ζαχάρωφ – Λ. Μεσογείων – Φειδιππίδου – Μιχαλακοπούλου 

– Σπ. Μερκούρη – Ριζάρη – Λ. Βασ. Σοφίας – Βασ. Γεωργίου Α΄- Σταδίου – Αιόλου – 28ης Οκτωβρίου (Πατησίων) – Λ. Αλεξάνδρας.
<br>
<b>Β Ζώνη:</b> Η περιοχή που περικλείεται από τις λεωφόρους και οδούς: 28ης Οκτωβρίου (Πατησίων) – Αιόλου – Σταδίου Ερμού – Πειραιώς – Ιερά 

Οδός – Λ. Κωνσταντινουπόλεως – Αχιλλέως – Πλ. Καραϊσκάκη – Καρόλου – Μάρνη – 28ης Οκτωβρίου (Πατησίων).
<br>
<b>Γ Ζώνη:</b> Η περιοχή που περικλείεται από τις λεωφόρους και οδούς: Ερμού – Πλατεία Συντάγματος – Λ. Αμαλίας – Λ. Ανδρ. Συγγρού – Καλλιρρόης 

– Παναγή Τσαλδάρη – Χαμοστέρνας – Πειραιώς – Ερμού.
<br>
<b>Δ Ζώνη:</b> Η περιοχή που περικλείεται από τις λεωφόρους και οδούς: Λ. Βασ. Σοφίας – Ριζάρη – Σπ. ΜερκούρηΥμηττού – Ηλ. Ηλιού – Α. Φραντζή – 

Καλλιρρόης – Λ. Ανδρ. Συγγρού – Λ. Βασ. Αμαλίας – Λ. Βασ. Σοφίας.

Οι ειδικές αυτές κάρτες θα φέρουν χρώμα που αντιστοιχεί στη συγκεκριμένη ζώνη κυκλοφορίας, και θα αναγράφουν το ονοματεπώνυμο τη 

διεύθυνση κατοικίας του κατόχου, και τον αριθμό κυκλοφορίας του αυτοκινήτου.
<br>
<b>κστ.</b> Μέχρι δέκα πέντε (15) αυτοκίνητα που χρησιμοποιεί η «ΑΤΤΙΚΟ ΜΕΤΡΟ Α.Ε.» για την επίβλεψη των έργων κατασκευής του «ΜΕΤΡΟ».
<br>
<b>κζ.</b> Συνολικά μέχρι είκοσι (20) αυτοκίνητα που χρησιμοποιούν οι Γενικές Διευθύνσεις της Γενικής Γραμματείας Υπουργείου Υποδομών και 

Μεταφορών και της Γενικής Γραμματείας Υποδομών του Υπουργείου Υποδομών και Μεταφορών.

Μέχρι είκοσι ένα (21) αυτοκίνητα της Διεύθυνσης Οδικών Υποδομών του Υπουργείου Υποδομών, Μεταφορών.
<br>
<b>κη.</b> Μέχρι είκοσι (20) αυτοκίνητα που χρησιμοποιούν οι Υπηρεσίες της Διεύθυνσης Διαχείρισης Μητροπολιτικών Υποδομών της Περιφέρειας 

Αττικής και μέχρι 10 αυτοκίνητα για τις Τεχνικές Υπηρεσίες του Δήμου της Αθήνας, για την κάλυψη των Υπηρεσιακών αναγκών για τη διαχείριση του

οδικού δικτύου αρμοδιότητάς τους.
<br>
<b>κθ.</b> Μέχρι δύο (2) αυτοκίνητα για την Εθνική Μετεωρολογική Υπηρεσία (ΕΜΥ).
<br>
<b>λ.</b> Μέχρι δύο (2) αυτοκίνητα για τη Διεύθυνση Κλιματικής Αλλαγής και Ποιότητας Ατμόσφαιρας του Υπουργείου Περιβάλλοντος και Ενέργειας.
<br>
<b>λα.</b> Μέχρι πέντε (5) αυτοκίνητα για το Γεωδυναμικό Ινστιτούτο του Εθνικού Αστεροσκοπείου Αθηνών.
<br>
<b>λβ.</b> Μέχρι πέντε (5) φορτηγά αυτοκίνητα ιδιωτικής χρήσεως της εταιρείας που έχει, τη συντήρηση του συστήματος φωτεινής σηματοδότησης ή τη 

συντήρηση του συστήματος διαχείρισης Κυκλοφορίας Ν. Αττικής, στην περιοχή ισχύος των περιοριστικών μέτρων, και για όσο διάστημα είναι σε 

ισχύ η σύμβασή της.
<br>
<b>λγ.</b> Φορτηγά αυτοκίνητα ιδιωτικής χρήσης (με μέγιστη αποδεκτή μάζα φορτωμένου οχήματος (ΜΑΜΦΟ) μέχρι 2.200 χιλιάδων χιλιογράμμων,), εφ’ 

όσον μεταφέρουν τρόφιμα ή ποτά, είδη για νοσοκομεία ή κάνουν διανομή τύπου.
<br>
<b>λδ.</b> Φορτηγά αυτοκίνητα ιδιωτικής χρήσης (με μέγιστη αποδεκτή μάζα φορτωμένου οχήματος (ΜΑΜΦΟ) μέχρι 2.200 χιλιάδων χιλιογράμμων,), από 

14.30 μέχρι 17.00, εφ’ όσον διανέμουν εμπορεύματα, που δεν καλύπτονται από την προηγούμενη περίπτωση.

3. Τα αυτοκίνητα που αναφέρονται στην περίπτωση α΄ της προηγούμενης παραγράφου κυκλοφορούν μόνο εάν είναι εφοδιασμένα με ειδικό σήμα 

χρώματος πράσινου, το οποίο επικολλάται σε εμφανές σημείο επί των οχημάτων, σύμφωνα με τα οριζόμενα στην παρ. 3 της 16229/2012 (1467 

Β΄/3-5-2012) κοινής υπουργικής απόφασης.

4. Τα αυτοκίνητα που αναφέρονται στις περιπτώσεις ια, ιβ, ιγ, ιδ, ιε, ιστ, ιζ, ιη, ιθ, κ, κα, κβ, κγ, κδ, κστ, κζ, κη, κθ, λ, λα και λβ, της παρ. 

2, επιτρέπεται να κυκλοφορούν στο δακτύλιο μόνον εφόσον έχουν εφοδιαστεί με τις ειδικές άδειες κυκλοφορίας από τη Διεύθυνση Τροχαίας Αττικής.

Οι άδειες κυκλοφορίας στο δακτύλιο χορηγούνται μετά από αίτηση των δικαιούμενων προς τη Διεύθυνση Τροχαίας Αττικής, στην οποία 

υποβάλλονται και τυχόν αιτήματα ενδιαφερόμενων για χορήγηση ιδίων αδειών πέραν των προβλεπόμενων στην παρούσα, οι οποίες 

ικανοποιούνται ύστερα από σχετική έγκριση του Υπουργείου Προστασίας του Πολίτη.

Στις άδειες κυκλοφορίας του Δακτυλίου αναγράφεται ο αριθμός κυκλοφορίας του αυτοκινήτου, το ονοματεπώνυμο του οδηγού και του ιδιοκτήτη ή

κατόχου, καθώς και η ημερομηνία λήξης αυτών.

Ειδικά για τη χορήγηση των αδειών κυκλοφορίας στο δακτύλιο της περίπτωσης (ια) συνεκτιμώνται οι πραγματικές ανάγκες, η ελάχιστη κυκλοφορία

του εντύπου κ.λπ.

Η προθεσμία υποβολής των αιτήσεων καθορίζεται, από την 02-09-2019 μέχρι και την 08-11-2019, ενώ οι άδειες που θα χορηγηθούν από τη 

Διεύθυνση Τροχαίας Αττικής, ισχύουν μέχρι και την 17-07-2020.

Οι άδειες κυκλοφορίας στο δακτύλιο που είχαν χορηγηθεί για τις περιόδους 2015-2016, 2016-2017, 20172018 και 2018-2019, παύουν να ισχύουν.

5. Για την αντιμετώπιση επειγόντων και εκτάκτων περιστατικών η Διεύθυνση Τροχαίας Αττικής μπορεί να χορηγεί, κατά την κρίση της, προσωρινές 

άδειες κυκλοφορίας στο δακτύλιο, ολιγοήμερης διάρκειας, οι οποίες δεν είναι δυνατόν να υπερβαίνουν τις πέντε (5) ημέρες.

Οι προσωρινές αυτές άδειες χορηγούνται μετά από αίτηση των ενδιαφερομένων προς την ανωτέρω Διεύθυνση Τροχαίας και θα αναγράφουν τον 

αριθμό κυκλοφορίας του αυτοκινήτου, τον ιδιοκτήτη και οδηγό αυτού, καθώς και το χρονικό διάστημα ισχύος αυτών.
<br>
<br>
<b>6. Δε θίγονται από τον δακτύλιο 2019-2020 και εξακολουθούν να ισχύουν:</b>
<br>
<b>α.</b> Οι περιορισμοί κυκλοφορίας οχημάτων στην περιοχή του Εμπορικού Τριγώνου, η οποία περικλείεται από τις οδούς: Αθηνάς – Πλ. Ομονοίας – 

Σταδίου – Πλ. Συντάγματος – Μητροπόλεως – Αθηνάς, ως αυτοί καθορίζονται από την ΔΜΕΟ/στ/οικ./1894/Φ919 από 1.8.1997 κοινή υπουργική

απόφαση (ΦΕΚ 684 Β΄, 8.8.1997), όπως αυτή τροποποιήθηκε με την ΔΜΕΟ/στ/οικ/2317/Φ919 από 5.11.1998 και την ΔΟΥ οικ. 3462/Φ.919 από 

03.07.2018 (ΦΕΚ 2760 Β΄, 11.07.2018) και παρατάθηκε μέχρι νεωτέρας από την ΔΜΕΟ/στ/οικ./3611/Φ.919 από 30.11.2004 (ΦΕΚ 1851 Β΄,

14.12.2004) όμοιες και,
<br>
<b>β.</b> Οι περιορισμοί, οι εξαιρέσεις και οι ειδικές περιπτώσεις κυκλοφορίας οχημάτων στην περιοχή της «ΜΠΛΕ ΖΩΝΗΣ», η οποία περικλείεται από τις 

λεωφόρους και οδούς: Αθηνάς – Ερμού – δεξιά Πλ. Συντάγματος – συνέχεια Φιλελλήνων – δεξιά Λ. Αμαλίας – αριστερά Λ. Βασ. Όλγας – αριστερά 

Λ. Βασ. Κωνσταντίνου – αριστερά Παυσανίου – συνέχεια Ρηγίλλης – αριστερά Λ. Βασ. Σοφίας – δεξιά Σέκερη – συνέχεια Σόλωνος – δεξιά Μπόταση 

– αριστερά Στουρνάρη – αριστερά Μάρνη – αριστερά Μενάνδρου – αριστερά Πειραιώς – δεξιά Σωκράτους – αριστερά Λυκούργου – δεξιά Αθηνάς,

ως αυτοί καθορίζονται με απόφαση του Διευθυντή Τροχαίας Αττικής.

7. Οι παραβάτες της παρούσας, τιμωρούνται σύμφωνα με τις διατάξεις της παραγράφου 6 του άρθρου 52 του Κ.Ο.Κ., που κυρώθηκε με το ν.

2696/1999 (ΦΕΚ 57 Α΄/ 23-3-1999), «περί κυρώσεως του Κώδικα Οδικής Κυκλοφορίας», όπως τροποποιήθηκε με το ν. 4313/2014 (ΦΕΚ 261 

Α΄/17-12-2014) και με το ν. 4530/2018 (ΦΕΚ 59/ Α΄/30-03-2018) και ισχύει, σε συνδυασμό και με τις διατάξεις του άρθρου 31 του ν. 3904/2010 

(ΦΕΚ Α΄ 218).

Οι ίδιες ποινές επιβάλλονται και στους κατοίκους του δακτυλίου, κατόχους της ειδικής κάρτας, σε περίπτωση κυκλοφορίας τους σε ζώνη 

διαφορετική από την επιτρεπόμενη από την παρούσα απόφαση.

8. Με απόφαση του Υπουργού Υποδομών και Μεταφορών, είναι δυνατόν να τροποποιούνται προσωρινά τα όρια του δακτυλίου, καθώς και η

χρονική διάρκεια εφαρμογής αυτού σε τοπική κλίμακα για τις ανάγκες εκτέλεσης εργασιών του «ΜΕΤΡΟ».

Η απόφαση αυτή να δημοσιευθεί στην Εφημερίδα της Κυβερνήσεως


